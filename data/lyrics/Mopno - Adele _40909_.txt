Můj kluk je už osm let jak jemně obrvený vlčí mák
Doufala jsem, že je ženatý, nebo aspoň Rakušák
Už necítím to chvění a strach když cvičí pilates v nedbalkách
Kdyby byl polymorfně perverzní a sem tam mě zmlátil bejsbolkou
Pomazala bych se klidně majolkou
A zrušila profil na libku
Ale zase vím, že by mně daroval ledvinu
Nemůžu mu dávat za vinu:
Že Lassie se nevrací
A že svýho mazla nářadí znám už jen matně
Toužím muchlovat někoho z Chinaski v jeho šatně
Co takhle sbalit tamtoho DJe?
Ve vypuštěným rybníce se stejně už nic neděje
Já chci děvče stálý
Já chci děvče stálý
Když jím guláš, zahýbám snad svíčkové?
Zobou snad pouze myšky orlové?
Už se mi neshrnují palce
Kéž by mě rozřezal na chuchvalce
(To je metafora)
Celá upocená leštím okna
A tu pošťák zvoní už podvakráte, řka:
,,Paninko, invalidní důchod tady máte."
Kdyby mě vzal do svých pracek
Vřeštěla bych jako racek
Ale vždyť já mám vlastně kluka
Nechť mě nakryje indiánů plné týpí
Jejich šaman ví, jak škodlivé jsou slipy
Ne, já rozejdu se se všema
Ušiju si golema
Z vyčiněné kůže ušiju si muže
Do nej vložím šém, cédéčko Depešáků
Do tlamy lux ať nedrobí po baráku
Kostru obalím štůčky skelné vaty
Pohled hluboký jak kasematy
A vezmu ho na první rande
Snad se mu budu líbit
Spěchám od té, co všem úsměv dává
Chci děvče stálý
Já chci děvče stálý
Já chci děvče stálý
Já chci děvče stálý
Když jím guláš, zahýbám snad svíčkové?
Zobou snad pouze myšky orlové?
Osahávat DJe a nechat se ošustit Al Kaidou...
Tvoje touhy si tě najdou