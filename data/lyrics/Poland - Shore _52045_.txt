Parang panaginip, tayong dalawa
At ayoko ng, magising, mahimbing na
Ang pagtulog, nahulog, nalunod nang nag-iisa

Sa pagpikit ng aking mga mata
Ayoko nang magising
'Pagkat gusto pang madama
Mga kundiman na tungkol sa'ting dalawa
Pero ako lang ang may alam
Ipaalam sa'yo'y 'di na kailangan pa
Alaala na nasulyapan
Sa litrato ng aking mapaglarong kaisipan
Iniisip hanggang kailan sa tadhana'y makipagbiruan
Sa ideya na tayo at hindi sa panaginip lang
Kaya ganito na lang
Nakakabighani kapag tinitingnan ka lang
Mabuti nang ganito na lang
Andun ka lang, tinatanaw mga ngiting nakakasilaw
Naku po, kung alam mo lang
Kapag dumadaan, biglang ang bagal na ng lahat
Mga pasimpleng hawi ng buhok, nahulog agad
Sa'king isip ikaw ay kapiling at akin ka
Kung panaginip lang lahat, limang minuto pa

Tunay na masayang ngiti
Tumitig lang sa'yo, nabighani, oohh
'Pag nakita ang iyong larawan
Lungkot ay humahawi, ohh oh ohh

Parang panaginip, tayong dalawa
At ayoko nang magising, mahimbing na
Ang pagtulog, nahulog, nalunod nang nag-iisa

Salamat at ako'y nagising
Sa isang bangungot na akala ko'y tulog na mahimbing
Naalimpungatan sa mga demonyong akala'y ko'y kaya
Kong itumba ngunit pinilit nilang ako'y malasing
Ni ang kwarto'ng pinagsaluhan nating dalawa ay
Mismong siya na rin ang umiiling
Sa isang larawang nagsilbing ebidensya na akala ko'y
Mapapag-aralan mo rin akong mahalin

Magkasama tayo sa isang larawan
Nakangiti ka, habang ako'y nakatingin sa'yong mga mata
Sumagi bigla ang aking mga isipan na
Ang lahat ng ito ay isang kalokohan lang
Bawat oras iniisip kang makasama at
Pero lahat ng ito ay aking mga mahika
Lahat ng alaala nating dalawa
Alaalang ako lang ang nakadarama